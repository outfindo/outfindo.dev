---
layout: post
title: "Data engineer, Python & Postgre, Praha"
tags: Jobs
excerpt_separator: <!--more-->
---

![Team](/assets/bricks/4.jpg)
<br>

**TL;DR**   
**Potřebujeme pomoct se vývojem našich datových procesů, interních nástrojů péčí o strukturu našich primárních dat. Poskytneme ti velkou výzvu, volnost, příležitost a pomoc týmu. Chceme, abys už měl/a zkušenosti v dané oblasti.**

<!--more-->

Máme už celkem rozumný data tým. Stavíme ETL pipeline, scrapujeme weby, používáme AI/ML ve všech oblastech naší činnosti. Ale je toho moc a potřebujeme pomoct to všechno propojit.

Přidej se k našemu super [týmu]({{ site.baseurl }}/team)!
Máme za sebou tři roky startup hackování a teď už rozumně víme, co potřebujeme dál dělat.

Můžeš to brát jako **příležitost dělat věci po svém a hodně se toho naučit**. Být součástí (pořád ještě) malého týmu, kde jde hlavně o to vymyslet, jak věci udělat efektivně.
Pomož nám se dostat dál na naší cestě!

## Co děláme

Outfindo pomáhá lidem vybrat zboží v online prostředí - skrz produkty, které jako SaaS prodáváme našim partnerům a skrz naři platformu **[outfindo.cz](https://outfindo.cz)**.
Umíme spojit potřeby zákazníků a prodjeců a produktová data.
* budujeme produktový katalog z mnoha zdrojů, automatizovaně
* obohacujeme data za příspění expertů v oboru tak, aby koncový zákazník nemusel studovat technické parametry
* získáváme data o dostupnosti zboží v eshopech a položky matchujeme s naším katalogem
* budujeme průvodce, který zákazníka provede výběrem produktu
* budujeme nástroje, které embedujeme do webů našich partnerů

Víc o nás třeba i tady:
* [CzechCrunch.cz - Online průvodce koupí kola má další investici. Peníze opět posílá i nejvýše postavený Čech v showbyznysu](https://cc.cz/online-pruvodce-koupi-kola-ma-dalsi-investici-penize-opet-posila-i-nejvyse-postaveny-cech-v-showbyznysu/)
* [Forbes.cz - Topmanažery lákají kola. Kyncl a další investoři pouští do Outfindo desítky milionů](https://forbes.cz/topmanazery-lakaji-kola-kyncl-pousti-do-outfindo-dalsi-miliony-a-inspiruje-ostatni/)

## Co budeš dělat

* starat se o strukturu našich primárních dat, vylepšovat ji toho víc uměli
* starat se o ETL pipelines, které zpracovávají produktová data a data a dostupnost produktů na trhu
* integrovat různé datové zdroje - přes 200 zdrojů (web scrapy, feedy)
* optimalizovat procesy, automatizovat, vymýšlet, jak jdou věci udělat lépe a víc efektivně
* vymýšlet procesy pro deduplikaci dat a obecně zlepšování kvality dat
* starat se o infrastrukturu

## Co používáme za technologie a jak to děláme

* PostgreSQL databáze, relační i nerelační přístupy (json data)
* Python 3.10, Scrapy, Numpy, Pytorch, Jupyter notebook
* Airflow
* Linux-based servery, Docker, automatizované CI/CD
* píšeme testy
* děláme experimenty, potvrzujeme hypotézy

## Čemu se chceme víc věnovat

Tohle může být jede z tvých prvních úkolů, protože my na to teď nemáme kapacitu
* automatizace částí procesů, kde je stále vyžadován manuální zásah
* vytvoření uživatelských nástrojů (admin) pro hromadné úpravy nad produktovým katalogem
* zobecnění datového modelu tak, aby lépe pojmul produkty různých typů
* proces na stahování obrázků do naší CDN, včetně transformace/normalizace

## Co od tebe čekáme

Budeš se k nám na tuhle roli hodit jestli
* máš zkušenosti s podobnou činností, kterou popisujeme výše
* jsi vývojář/ka, píšeš v Pythonu, umíš analyzovat problémy, rozdělit na menší části a přetavit do kódu/procesu
* rozumíš si s (Postgre) databází, umíš navrhovat datové struktury, plynně píšeš SQL
* máš analytické myšlení, vidíš koleme sebe příležitosti jak zlepšit procesy/systémy/obecně fungování věcí
* chceš psát čistý, udržovatelný kód a navrhovat systémy tak, aby ti nepadaly za měsíc na hlavu
* chceš věci proaktivně opravovat
* se nebojíš zeptat o pomoc, chceš řešit věci společně v týmu
* zvládneš základy linuxu

Očekáváme relativně zkušeného člověka. Je v pohodě nemít jistotu ohledně některé z těchhle oblastí, všichni se nějak učíme za pochodu.

Budeme si rozumět, když vyznáváš podobné hodnoty, jako my:
* otevřenost v komunikaci a k nápadům ostatních
* respekt k ostatním
* nadšení k práci, která dává smysl

## Co nabízíme

* peníze - ne jako garážový startup, ale taky ne jako korporát - chceme tvoji spokojenost (80-100k)
* volnost - je v pohodě se domluvit na kratším než plném úvazku, na setkávání se v kanclu třeba jen 2-3 x týdně
* pomoc - do začátku i s čímkoliv mimo práci
* mentoring od lidí, kteří už toho mají hodně za sebou (ex-Dáme jídlo dev tým)
* práce bez stresu, nemáme žádné deadlines, všichni to tu máme stejně - nechceme vyhořet :)
* pravidelné společné aktivity - v létě kolo, v zimě lezení, deskovky, dvakrát do roka dvoudenní off-site

Jsme v Praze, máme svoje kancly na Žižkově, kde je pro tebe volný stůl. Kafe a super výhled.
Remote je fajn, ale chceme tě mít aspoň půlku času tady u sebe, přijde nám to v téhle fázi firmy efektivní.

**Jestli to s tebou nějak pohnulo, ozvi se!**

Pošli email na [tom.michna@outfindo.com](mailto:tom.michna@outfindo.com).
