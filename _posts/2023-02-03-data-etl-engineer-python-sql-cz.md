---
layout: post
title: "Data/ETL engineer, Python & SQL, Praha"
tags: Jobs
excerpt_separator: <!--more-->
---

![Team](/assets/bricks/4.jpg)
<br>

**TL;DR**   
**Potřebujeme pomoct se zpracováváním dat, s naším ETL procesem. Poskytneme ti velkou výzvu, příležitost a pomoc týmu. Chceme, abys už měl něco za sebou a věděl zhruba co a jak.**

<!--more-->

Máme dva lidi, kteří u nás řeší data. Staví ETL pipeline, scrapujou weby, transformujou feedy, obohacují data. Je toho moc a potřebujeme s tím pomoct.

Přidej se k našemu super [týmu]({{ site.baseurl }}/team)!
Máme za sebou tři roky startup hackování a teď už rozumně víme, co potřebujeme dál dělat.

Můžeš to brát jako **příležitost dělat věci po svém a hodně se toho naučit**. Být součástí (pořád ještě) malého týmu, kde jde hlavně o to vymyslet, jak věci udělat efektivně.
Pomož nám se dostat dál na naší cestě!

## Co děláme

Outfindo pomáhá lidem vybrat zboží v online prostředí - třeba kola skrz náš web **[outfindo.cz](https://outfindo.cz)** a jeho mezinárodní varianty, nebo skrz produkty, které jako SaaS prodáváme našim partnerům.
Umíme spojit potřeby zákazníků a prodjeců a produktová data.
* budujeme produktový katalog z mnoha zdrojů, automatizovaně
* obohacujeme data za příspění expertů v oboru tak, aby koncový zákazník nemusel studovat technické parametry
* získáváme data o dostupnosti zboží v eshopech a položky matchujeme s naším katalogem
* budujeme průvodce, který zákazníka provede výběrem produktu
* budujeme náš marketplace a zároveň nástroje, které embedujeme do webů našich partnerů

## Co budeš dělat

* starat se o ETL pipelines, které zpracovávají produktová data a data a dostupnost produktů na trhu
* integrovat různé datové zdroje - přes 200 zdrojů (web scrapy, feedy)
* optimalizovat procesy, automatizovat, vymýšlet, jak jdou věci udělat lépe a víc efektivně
* starat se o kvalitu dat, hledat chyby, opravovat
* deduplikovat data
* opravovat spidery a procesy transformující data
* starat se o infrastrukturu, potenciálně

## Co používáme za technologie a jak to děláme

* Python 3.10, Scrapy, Numpy, Pytorch, Jupyter notebook
* PostgreSQL databáze, relační i nerelační přístupy (json data)
* Airflow
* Linux-based servery, Docker, automatizované CI/CD
* píšeme testy

## Čemu se chceme víc věnovat

Tohle může být jede z tvých prvních úkolů, protože my na to teď nemáme kapacitu
* automatizace částí procesů, kde je stále vyžadován manuální zásah
* vytvoření uživatelského nástroje (admin) pro hromadné úpravy nad produktovým katalogem
* zobecnění datového modelu tak, aby pojmul produkty různých typů
* proces na stahování obrázků do naší CDN, včetně transformace/normalizace
* klasifikace nových parametrů produktu - ať už z textových dat nebo z obrázků

## Co od tebe čekáme

Budeš se k nám hodit jestli
* máš zkušenosti s podobnou činností, kterou popisujeme výše
* píšeš v Pythonu a dobře umíš SQL
* máš analytické myšlení, vidíš koleme sebe příležitosti jak zlepšit procesy/systémy/obecně fungování věcí
* chceš psát čistý, udržovatelný kód a navrhovat systémy tak, aby ti nepadaly za měsíc na hlavu
* chceš věci proaktivně opravovat
* se nebojíš zeptat o pomoc, chceš řešit věci společně v týmu
* zvládneš nějaké základy linuxu - připojit se na server, kouknout co jak funguje

Je v pohodě nemít jistotu ohledně některé z těchhle oblastí, všichni se nějak učíme za pochodu.

Budeme si rozumět, když vyznáváš podobné hodnoty, jako my:
* otevřenost v komunikaci a k nápadům ostatních
* respekt k ostatním
* nadšení k práci, která dává smysl

## Co nabízíme

* peníze - ne jako garážový startup, ale taky ne jako korporát - chceme tvoji spokojenost (60-70k)
* pomoc - do začátku i s čímkoliv mimo
* mentoring od lidí, kteří už toho mají hodně za sebou (ex-Dáme jídlo dev tým)
* práce bez stresu, nemáme žádné deadlines, všichni to tu máme stejně - nechceme vyhořet :)
* pravidelné společné aktivity - v létě kolo, v zimě lezení, deskovky, dvakrát do roka dvoudenní off-site

Jsme v Praze, máme svoje kancly na Žižkově, kde je pro tebe volný stůl. Kafe a super výhled.
Remote je fajn, ale chceme tě mít aspoň půlku času tady u sebe, přijde nám to v téhle fázi firmy efektivní.

**Jestli to s tebou nějak pohnulo, ozvi se!**

Pošli email na [ondrej.bouda@outfindo.com](mailto:ondrej.bouda@outfindo.com) nebo zavolej [Ondrovi]({{ site.baseurl }}/team#ondrej) napřímo: +420724532118.
